---
$title: Accelerated Mobile Pages – przegląd

cta:
  title: Next FAQ
  link_text: Zaangażowanie platform i firm technologicznych
  link_url: /content/support/faqs/platform-involvement.md

faq:
  - title: Co to jest projekt Accelerated Mobile Pages?
    answer: |
      Projekt Accelerated Mobile Pages („AMP”) to inicjatywa typu open source, która powstała w wyniku prowadzonej przez wydawców i firmy zorientowane na wykorzystanie nowych technologii dyskusji na temat potrzeby ulepszenia środowiska treści mobilnych. Z takiego rozwiązania skorzystaliby wszyscy – wydawcy, konsumenci, twórcy oraz użytkownicy.

      Obecnie oczekuje się, że treści będą się ładować superszybko i będą łatwe w obsłudze. W rzeczywistości treści ładują się nawet po kilka sekund lub nie ładują się do końca, ponieważ użytkownikowi nudzi się czekanie i zamyka stronę. Strony typu Accelerated Mobile Pages to strony internetowe zaprojektowane pod kątem praktycznie błyskawicznego wczytywania się – stanowią krok w stronę lepszego internetu mobilnego.
  - title: Jakie są korzyści ze standardu Accelerated Mobile Pages?
    answer: |
      Szybkość ma znaczenie, a „błyskawicznie” to idealna szybkość. Badania wykazały, że strony, które ładują się powoli, mają wyższy współczynnik odrzuceń. Format AMP podniesie atrakcyjność treści, zwiększając zaangażowanie użytkowników. Ale nie chodzi tylko o szybkość i efektywność. Chcemy również promować łatwiejszą dystrybucję treści. Dzięki temu wydawcy będą mogli lepiej wykorzystać potencjał internetu, by szybko prezentować treści w wybranych przez siebie miejscach (takich jak platformy i aplikacje) i zwiększać w ten sposób zyski z reklam i abonamentów.
  - title: Jak działa technologia Accelerated Mobile Pages?
    answer: |
      Strony korzystające z technologii Accelerated Mobile Pages są podobne do stron HTML. Odróżnia je jednak ograniczona liczba funkcji technicznych, definiowana i zarządzana przez charakterystykę standardu AMP typową dla oprogramowania open source. Tak jak zwykłe strony internetowe, strony w standardzie Accelerated Mobile Pages ładują się we wszystkich nowoczesnych przeglądarkach i komponentach WebView aplikacji.

      Pliki AMP wykorzystują różne podejścia techniczne i architekturalne, priorytetyzujące szybkość w celu zwiększenia komfortu użytkownika. Programiści AMP korzystają z bogatej, ciągle rosnącej biblioteki komponentów internetowych oferujących możliwość umieszczania na stronach obiektów multimedialnych, takich jak filmy, posty społecznościowe, reklamy czy elementy analityczne. Celem standardu nie jest ujednolicenie wyglądu prezentowanych treści, a utworzenie bardziej spójnej platformy technicznej umożliwiającej szybsze wczytywanie się stron.

      Dodatkowo pliki AMP mogą być przechowywane w chmurze, co skraca czas potrzebny na to, by treść dotarła do urządzenia użytkownika. Wykorzystując format AMP, producenci tworzą pliki, których treść mogą przechowywać inne firmy. Tego typu struktura umożliwia dalszą kontrolę nad treścią, jednak platformy są w stanie w łatwy sposób przechowywać treści w pamięci podręcznej lub je powielać w celu zapewnienia użytkownikom optymalnej szybkości. Pamięć podręczna Google jest dostępna bezpłatnie dla każdego, a wszystkie strony AMP można przechowywać w [pamięci podręcznej AMP Google](https://developers.google.com/amp/cache/). Inne firmy mogą również utworzyć własne pamięci podręczne AMP.

      Podsumowując: celem projektu jest połączenie ograniczonej funkcjonalności technicznej z systemem dystrybucyjnym opartym na pamięci podręcznej. Umożliwi to tworzenie lepiej działających stron, prowadząc do zwiększenia liczby odbiorców treści publikowanych przez wydawców.
  - title: Dlaczego projekt Accelerated Mobile Pages korzysta z oprogramowania typu open source?
    answer: |
      Firmy biorące udział w projekcie chcą, by internet działał lepiej dla wszystkich – nie tylko w przypadku jednej platformy, jednego zestawu technologii czy określonej grupy wydawców. Wykorzystanie oprogramowania typu open source umożliwia ludziom dzielenie się pomysłami i kodami, które usprawniają działanie internetu. Nasza podróż dopiero się rozpoczęła – teraz czekamy na przyłączenie się innych wydawców i firm technologicznych.
  - title: Komu przyda się standard Accelerated Mobile Pages?
    answer: |
      Projekt jest otwarty dla wszystkich – dla wydawców, platform konsumenckich i twórców treści. Aby się zorientować, które firmy i witryny korzystają ze standardu AMP, [przejdź tutaj](/pl/support/faqs/supported-platforms.html).
  - title: Jakie są konsekwencje związane z wykorzystaniem standardu Accelerated Mobile Pages?
    answer: |
      Wykorzystując format AMP, producenci tworzą pliki, które można indeksować i wyświetlać (zgodnie z protokołami wyłączenia w plikach robots.txt) i których treść mogą przechowywać inne firmy.
  - title: Jaki typ treści najlepiej się sprawdza w przypadku standardu Accelerated Mobile Pages?
    answer: |
      Celem projektu Accelerated Mobile Pages jest obsługa wszystkich treści wydawców, od wiadomości po filmy i od blogów po zdjęcia oraz GIFy.
  - title: Czy wdrożenie standardu Accelerated Mobile Pages oznacza dla wydawców jakąś dodatkową pracę?
    answer: |
      Raczej niewiele. Standard „AMP HTML” opiera się w całości na istniejących technologiach internetowych, zatem sam proces tworzenia stron odzwierciedla to, co i tak już wydawca robi. Wydawcy mogą się zapoznać z charakterystyką standardu AMP HTML w GitHubie. Osoby, które zajmują się tym na co dzień, nie poczują specjalnej różnicy.
  - title: Jak wydawca może dopasować treści do standardu AMP?
    answer: |
      Wydawcy i dostawcy systemów zarządzania treścią (CMS) mogą zintegrować własne systemy ze standardem AMP w celu generowania treści w odpowiedni sposób. Firma Automattic już opublikowała [wtyczkę WordPress AMP](https://wordpress.org/plugins/amp/) – mamy nadzieję, że wszystkie systemy zarządzania treścią będą niedługo obsługiwać strony AMP HTML.
---
